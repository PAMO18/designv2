---
---
Rapport kmom10: Design och webbplatser
=========================

I denna rapport ska jag analysera design och webbplatser på 3 olika webbsidor med fokus på navigeringen och användbarhet.

Urval
-----------------------

Jag har valt följande webbsidor för att analysera inom kategorin ekonomi:

1. [Nordea](https://www.nordea.se)
2. [SEB](https://seb.se)
3. [Swedbank](https://www.swedbank.se)

Jag valde dessa webbsidor eftersom de är några av de mer kända banker som finns idag som har en stor kundbas.  Jag ska fokusera på digitaliseringen av banktjänster och kundbemötande som ställer högre krav på webbsidans design än tidigare, framförallt när det gäller navigeringen och användbarhet.


Metod
-----------------------

Jag ska analysera dessa webbsidor med min egen instinkt och känsla samtidigt som jag utveckla min kunskap med hjälp av några webbartiklar, som tex. [Storbanker tappar inom digitalisering](https://www.svd.se/studie-storbanker-tappar-inom-digitalisering)


Resultat
-----------------------

<h3 style="text-align: center; border-bottom: none">Nordea</h3>

[FIGURE class="websites center" src=image/nordea.png?w=550]

<br>

På första sidan finns en stor hero bild som ställer en viktig fråga om bolån.  Under detta finns det flera genvägar med länkar till viktiga tjänster och artiklar.  Överst på sidan finns navbaren som har ännu fler länkar till de olika avdelningar som finns.  Nordea är känd för sin blå färg och detta speglas i navbaren, footern samt accentfärgarna på sidan.  Sidan är uppbyggd i en grid struktur som har balans och harmoni.

Sidan känns luftig och snygg men ändå finns det väldigt många länkar till de olika undersidor.  På många av menyvalen, när man klickar på ett val så öppnas ett fönster med flera länkar, där man hela tiden finns kvar på den sida man är på.  Detta känns som en logisk navigeringsstruktur.  På resten av sidan, viktiga ärenden lyfts fram med hjälp av bilder, ikoner och rubriker.  När det gäller ikonerna så är de enkla, tydliga och universella.  Vill man chatta med någon så hittar man det lätt med chatt ikonen, en välkänd stor textbubbla.


Bakgrunden är ljus och ger en stor kontrast med sidans blå monokromatiskt färgschema.  Laddningstiden är snabb, ca 2 sekunder, fast den är bildrik, vilket betyder att sidan är väl optimerade.  Den fungerar också väldigt bra i responsivt läge så enheter med mindre skärmar ska ha en likvärdig user experience.  En av det vanligaste saker man ska göra på en banks webbsida är att logga in till sin egna privata sida, så överst till höger sidan finns det en logga in knapp som sticker ut med en annan färgton till andra länkar, då blir den lätt att hitta.  När det gäller typsnitt så har Nordea skapat en egen font-familj, ”NordeaSans”, som är klar och lättläst oavsett skärmstorlek.  Att skapa ett eget typsnitt är en trend som jag har sett en del förut.  Sidan fungerar stabilt, snabb, responsiv och är snygg.  Hela webbplatsen har ett seriöst samt professionell känsla med fokus på att hjälpa besökaren hitta rätt.

<h3 style="text-align: center; border-bottom: none">SEB</h3>

[FIGURE class="websites center" src=image/seb.png?w=550]

<br>

På denna sida så finns det också en stor hero bild överst med en viktig fråga om pension.  Under detta så finns navbaren med länkar till de olika avdelningar.  Sidan har två olika bas färger som är en del av hero bilden, orange (Hem & Privat) och röd (Alla andra sidor).  Accentfärgerna är grön och blå.  Blå används till länkarna och grön för att lyfta fram vissa detaljer.  Sidan är uppbyggd på en grid struktur, där huvudinnehållet på sidan är kompletterat med en höger sidomeny.  Det finns balans på sidan, text och bilder jämnar ut sig, samt unity genom repetition där höger sidomeny finns på alla sidor och visar diverse fakta och länkar.

Navbaren fungerar annorlunda än Nordeas, där skillnaden här är att när man klickar på ett menyval så lämna man sidan och gå till en ny sida.  Detta känns mindre logiskt och tar mer tid, sidan måste laddas om många gånger så här.  Laddningstiderna är relativ snabba, ca 3 sekunder, och sidan fungerar bra i responsiv läge.  Det finns en del mindre bilder som används för att hjälpa besökaren hitta rätt eller som inspiration.  Sidan har mer text än Nordea på hemsidan, som förklarar vissa detaljer med en länk för att läsa mer.  Men det finns nästan inga ikoner för snabb kommunikation, då navigeringen sker mest från navbaren.  Sidan känns inte lika luftig som Nordea, där mer text, statistik och bilder skapar en mer utmanade, svårare att hitta rätt, user experience.  När det gäller typsnitten så har SEB också skapat en egen fontfamilj, ”SEBBasic”.  Högst upp på sidan finns det en sökfunktion och logga in knapp som sticker ut från resten av innehållet med en annan bakgrundsfärg.

<h3 style="text-align: center; border-bottom: none">Swedbank</h3>

[FIGURE class="websites center" src=image/swedbank.png?w=550]

<br>

Denna sida har en något mer minimalistisk design.  Navbaren är presenterad med redan öppna undermenyvalen, där man klickar för att gå direkt vidare.  Det finns här med en hero bild högst upp, som har en inbyggde sökfunktion, men bilden är mindre och relativt lågupplöst.  Sidan har ett monokromatiskt färgschema med nyanser av brun med en orange accentfärg.  Den är uppbyggt på en grid struktur där vissa rader spänner hela sidan och andra rader är delade i mindre rutor.  Bakgrundsfärgen är vit som ger sämre kontrast till det redan ljusa färgschemat.  Skrolla man ned på sidan så finns det obalans, på höger sidan finns det mycket tom yta där innehållet förmodligen saknas.

Navbaren syns tydligast av allt på sidan, då den tar upp en hel del plats.  Det viktigaste länkar finns lättillgängliga och klickar man på ett av menyvalen så lämnar man sidan och gå direkt till en ny sida.  När man kommer fram till den nya sidan så ser allting annorlunda ut, nu är navbaren på vänster sidan istället.  Utöver denna omplaceringen, så är textstorleken på navbaren mindre, det blir svårt att läsa.  Det finns här med mycket tom yta på höger sidan.  På varje sida finns det en knapp för att dra ut en sidomeny för att ställa frågor till personal.  Laddningstiden är snabb, mindre än 2 sekunder, samt i responsivt läge fungerar allting som det ska och känns användbar till mobila enheter.  Det finns här med en lätthittad knapp, högst upp på högersidan, för att logga in till sin privata sida.

Typsnitten till text och länkar är ”Ariel”, men Swedbank har också skapat en egen font-familj, ”SwedbankSans”, som används på alla rubriker.  Helhetskänslan på sidan känns relativt platt och livlöst med väldigt lite som lockar besökaren i form av hjälp eller inspiration.


Analys
-----------------------

Nu har jag analyserat 3 olika bank webbplatser och det finns en del saker som sticker ut.  Alla tre webbplatser använder färg för att hjälpa med navigeringen, samtidigt som färg används för att lyfta fram viktiga detaljer.  Swedbank och Nordea använder färgerna de är mest kända för överallt i sitt färgschema, som är tagen från deras logo.  SEB banken utnyttjar sin gröna färg något mindre, som accentfärg till vissa länkar och detaljer.  Alla sidor är uppbyggt på en grid struktur, som anpassas responsivt till enhetens skärmstorlek.  Alla sidor har snabba laddningstider och har även skapat sin egen fontfamilj för att ge en mer unik känsla.

Eftersom det finns mycket innehåll på dessa webbplatser är navigering en väldigt viktig funktion.  Nordea har lyckats bra, saker är lätt att hitta genom tydliga ikoner och bilder samt man behöver inte lämna sidan varje gång man klickar på ett menyval.  SEB banken har något sämre navigering, saker är lite svårare att hitta.  Men en positiv sak med denna sida är sidomenyn som finns i samma position på alla sidor och visar viktig information samt snabblänkar.  Den sämsta navigering har Swedbank.  På förstasidan fungerar menyvalen likt SEB banken men så fort man kommer till en undersida är den svårläst och mycket svårare att navigera.  Det finns ingen unity här, navbaren ska fungera på samma sätt oavsett vilken sida man besöker.

Nordea och SEB banken utnyttjar hela sidans yta väl, med bra balans och unity.  Swedbank har en mycket sämre upplevelse med mycket White space, tom yta, som känns oprofessionell och ger en obalans i sidan.

Från denna analys är det tydlig att en bra design kommer bidra till en bättre upplevelse.  Att utnyttja färg, typsnitt, bilder, responsivitet ihop med en väl optimerade sida kommer att hjälpa besökaren hittat rätt snabbare.  Utöver det kan man inspirera besökaren till att utnyttja allt som finns i webbplatsen, även saker som är mindre kända.  I mycket av dagens digitalisering ställs det höga krav på webbsidans design, som kan förbättra och förenkla mycket av det dagliga tjänster som är viktiga för många.  En dålig design kommer att skapa onödiga krångligheter och gör det ännu svårare, där många är obekväma och ovana i en allt mer digital värld.


Övrigt
-----------------------

Denna rapport är skriven av:

Paul Moreland
