---
---
Rapport kmom06: Designprincip
=========================

I denna rapport ska jag analysera 3 olika webbsidor och utvärdera design principer som de webbplatserna använder sig av.

Urval
-----------------------

Jag har valt följande webbsidor för att analysera:

1. [Apple](https://www.apple.com/se)
2. [Plex](https://www.plex.tv)
3. [Ferrari F1](https://formula1.ferrari.com/en)

Jag valde dessa webbsidor eftersom de är några av mina favoritwebbsidor designmässigt och är kända för sina designstilar.

Metod
-----------------------

Jag ska använda artikeln [Design Elements & Principles](https://www.canva.com/learn/design-elements-principles) för att hjälpa mig hitta olika design principer som är använda i dessa webbsidor.

Resultat
-----------------------

Jag är ingen designexpert men kommer nu försöka förklara vad jag kan se och läsa designmässigt från mina valda webbsidor.

<h3 style="text-align: center; border-bottom: none">Apple</h3>

[FIGURE class="websites center" src=image/apple.png?w=550]

<br>

Apple är ett elektronikföretag som specialiserar sig inom datorer och mobila enheter med en hög standard och premiumnivå.  På många av sidorna används stora bilder på produkterna som är aktuella just nu, de sticker ut från resten av sidan och ser väldigt attraktiva ut samt eleganta.

Apple är kända för sin Design och premiumkänsla och jag tycker detta speglas i deras webbsida.  När man tittar på webbsidan blir man inspirerad av produkterna och webbsidans design i helhet ger en känsla av exklusivitet.

När det gäller designprinciper, på första sidan känns det som att Framing används, där sektionerna är uppdelade i lådor i en grid.  Fokus ligger på en stor produktbild med lite text och inte mycket annat.  På köpsidan så används transparency för att integrera produktbilderna med bakgrundsbilden.   Scale används där produktbilderna i bakgrunden är stora, nästa lika stora som själva produkten, jämfört med resten av innehållet.  När det gäller balans så finns det många lådor med produkter inuti som är staplade på varandra.  Skrolla man ned rad för rad så är det oftast en kolumn med lådor i mitten där en låda ligger till höger av lådan i mitten på en rad och nästa rad ligger en låda till vänster osv.  I glappen används ytan för att visa bakgrundsbilder av produkterna vilket hjälper till med balansen.  Sidan känns balanserad för mig, tack vare bakgrundsbilderna.

På Mac Pro sidan används det movement, rörelse, på huvudbilden när man skrolla ned.  Med varje skrollning flyttas bilden till en annan vinkel eller del av datorn, det blir nästan som att kolla på en video.

På köpsidan används det en bakgrundsbild ihop med olika staplade lådor för att skapa en balans, men på många andra sidor av webbplatsen är sidorna uppdelade på en mer traditionell grid format där en rad spänner över hela bredden eller är uppdelat i två sektioner.


<h3 style="text-align: center; border-bottom: none">Plex</h3>

[FIGURE class="websites center" src=image/plex.png?w=550]

<br>

Plex är ett mediabibliotek som används för att samla och presentera video, bilder och musik på ett snyggt samt användarvänligt sätt.  Deras webbsida är en sorts presentation för själva programmet som visar vad den kan och hur det ser ut.

Plex har ett vit, guld och grå färgtema där guld är accentfärgen på mycket innehåll och hela sidan känns elegant och attraktivt, likt Apple.  Produkten är i huvudfokus överallt och är presenterat på många olika aspekter när det gäller användningsområden och saker som den kan göra.

Webbsidan speglar programmet i sin designval och stil.  Sidan är enkelt att använda och snygg med lagom innehåll samt tydlig navigering genom accentfärgen.  Jag tycker att designen gynnar webbplatsens mål som ger en elegant, proffsig, känsla med en hög användarvänlighet.

Det finns balans på webbsidan, där text på en sida är balanserat med en bild på andra sidan.  Sidan utnyttjar också lådor med innehåll på en grid som är balanserade eller spänner hela sidan.  Movement används också, där på första sidan när man hover över en rad med 4 lådor som innehåller en länk, så blir lådan större samt ändrar färg.  Nu vet man att områden är vald och den tar huvudfokus.  Dessa lådor finns på ett par sidor och skapar Unity genom repetition (Första sidan, Start Streaming länken på navbaren och Premium sidan) då de reagerar på samma sätt och ser samma ut fast ibland har annat innehåll (Premium sidan).  Det finns också kontrast i sidan, där en vit bakgrund används för att lyfta fram bilder och annat innehåll.

Design principer som används speglas genom alla sidor på webbplatsen och levererar en sida som känns enhetlig och knyter ihop sidorna på ett snyggt sätt.

<h3 style="text-align: center; border-bottom: none">Ferrari F1</h3>

[FIGURE class="websites center" src=image/ferrari.png?w=550]

<br>

Ferrari är en sportbil tillverkare som finns i Italien.  Ferrari är känd för sina lyxiga bilar som är exklusiva och tillverkas till den högsta nivå som finns tillgänglig.  Webbsidan är ett showroom för deras bilar samt en samlingspunkt till de senaste nyheterna, statistik och fakta som tillhör företagets olika områden.  Jag ska studera F1 delen av webbplatsen.

Det första man ser när man kommer till webbsidan är en Hero slideshow med 3 jättestora bilder följt av en Social Wall med olika Twitter inlägg samt en grid med olika artiklar.  Ferraris logo är klar och tydlig på top-vänster hörnet, nu vet vi att vi har kommit rätt.  Hela sidan och undersidorna ser snygga ut med olika effekter och navigering finns genom en navbar med många länkar till undersidorna.  Sidan är tung med bilder men ändå känns responsivt och väl optimerade.

Jag tycker definitivt att designen gynnar webbplatsens mål och syfte.  Eftersom Ferrari vill visa allt de har när det gäller deras F1 bilar, historik och fakta så är detta en sida som fyller kravet.  F1 är väldigt modernt teknikmässigt och webbsidans känsla speglar detta.  Det händer mycket på många av sidorna, många bilder, fakta, information och effekter som speglar själva sporten, det går fort och man måste hänga med.  Vissa detaljer, som statistik på banorna, är interaktiva och man kan välja fram enkelt specifika detaljer som man är intresserad av.  Istället för att överbelasta med innehåll från början så kan man klicka på en knapp för att expandera sektionerna för att visa ännu mer information.

När det gäller design principer så används Movement genom att det zoomas in när man hover över många av bilderna.  Vissa svartvita bilder ändrar sig till färg samtidigt som det zoomas in.  Vissa bilder zoomas snabbt också, precis som en racerbil.  Skrolla man så ändrar sig storleken på Ferrari logon.  En grid layout används på bodydelen som ger en tydlig och organiserad struktur.  Line principen används på ”Races” sidan då finns det en stor bild överst som är uppdelad i två bilder med en diagonal linje från topp till botten.  Det finns kontrast i sidan, där en vit bakgrund hjälper till att lyfta fram innehållet ännu mer.  Balans finns också med, där de olika delarna balanserar oavsett om det är text eller bilder.  Även ikonerna (Title partners) längst när på sidan balanserar.  

Design principerna följer över till alla undersidor och leverera en snygg samt levande webbsida.


Analys
-----------------------

Alla tre webbsidor använder många olika design principer där alla lyckas med en design som gynnar webbplatsens mål och syfte.  Apple har skapat en sida som känns elegant och exklusiv där design är prio 1, precis som produkterna de säljer.  Plex har en snygg användarvänlig sida som påminner om produkten de erbjuder.  Ferrari har en levande sida med mycket innehåll som är presenterat snyggt och detaljrikt med en modern känsla, precis som branschen de lever i.  Alla webbplatser använder en grid layout på många av sidorna och alla sidor använder kontrast med en vit bakgrund för att lyfta fram innehåll, främst bilder.  Att använda olika design principer är tydligen en viktig detalj i jakten på en lyckad webbsida som kan motsvara förväntningarna.

Det har varit roligt och intressant att studera dessa webbsidor och jag har nu en bättre förståelse till de olika design principer som finns och varför man använder dem.


Övrigt
-----------------------

Denna rapport är skriven av:

Paul Moreland
