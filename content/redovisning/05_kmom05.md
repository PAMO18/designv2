---
---
Redovisning kmom05
=========================

Nu har jag gjort klart kmom05 inom kursen Designv2 där allting gick bra.  I denna omgång har vi fokuserat på bilder och hur dessa kan påverka laddningstider och användbarhet.  Eftersom bilder är en stor del av dagens webbsidor så är det viktigt att de är optimerade så mycket som möjlighet.  Man ska inte ha för många stora lossless bilder men gärna bilder som är anpassade till sidan när det gäller storlek, komprimering och filtyp.  JPEG är bra för foto och kan komprimeras med, tex. Photoshop, för att minska filstorleken samt kontrollera kvalitén.  PNG passar bäst till datoranimerade bilder, linjegrafik och skärmdumpar.  Man kan använda komprimering på dessa bilder, genom Gzip för att minska filstorleken.  Man ska inte heller har bilder större än de verkligen behöver vara.

Första uppgiften var en rapport på 3 olika webbsidor för att analysera laddningstider och användbarhet.  Detta var ett bra sätt att se hur en sida kan påverkas negativt om den inte är optimerad till en acceptabel nivå eller har för mycket innehåll, som reklam och för stora bilder.  En webbsida kan tappa besökare om laddningstiden är för lång, då måste bildoptimering prioriteras högt.  Jag kom fram till att om en webbsida är långsam så tröttnar man snabbt och användbarheten sjunker drastiskt.  Bra webbsidor med lagom innehåll kan även se mer välkommande ut och behålla snabbhet genom bildoptimering och en bra struktur, som att anpassa bilder till skärmens storlek och gömma bilder som inte är synliga.  I min test så vann SVT, den hade snabbast laddningstid och minst resurser, på grund av lagom innehåll, tex. nästan ingen reklam och ett bra flöde med nyheter som expanderar genom ett knapptryck.

På andra uppgiften har jag skapat en blogg med 3 inlägg, i varje inlägg finns en bild som är presenterat på många olika aspekter.  Jag installerade bildhanterings verktyget Cimage, shortcode FIGURE och LESS-modulen desinax/figure.  Nu kan jag lättare ändra storlek på bilderna, kroppa, processa samt ännu enklare bildplacering med left, center och right klasserna.  Det var roligt att testa de olika bildhanterings möjligheterna som finns tillgängliga.  Förut så har jag använt Photoshop samt Photos appen på MacOS för att justera mina bilder.

Modulen @desinax/figure kändes enkel att installera och effektiv att använda.  Det är mycket enklare att hantera bilderna nu, mer flexibelt.

Min uppfattning kring bilder för webben är att sidor med många bilder känns roligare att besöka än en sida med nästan bara text.  En bild förklarar en miljon saker så det måste utnyttjas, men det negativa är att de tar viktiga resurser och måste optimeras.  Jag har väldigt svårt för webbsidor med långa laddningstider, jag väljer en annan sida att besöka istället om möjligt.  Responsiva bilder ger ett intryck av professionalitet, där sidan blir snygg oavsett skärmstorleken.  Jag tycker att webbutvecklingen har kommit långt och nu för tiden har många webbsidor bra responsivitet, snabba laddningstider och snygga bilder.  Då är det ännu viktigare att optimera till en hög nivå för att inte sticka ut med en sämre upplevelse.

Min TIL för detta kursmoment är att det finns en del utrymme kvar för att förbättra bildhanteringen ännu mer i många av dagens webbsidor.
